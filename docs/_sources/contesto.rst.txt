Contesto e scopo del documento
==============================

Contesto
--------
Nell'ambito del Piano triennale per l'informatica nella PA (2017-2019) sono state identificate una serie di basi di dati di interesse nazionale.
La lista fornita non è esaustiva ma riporta le basi di dati di interesse nazionale come attualmente indicate nel `Codice dell'Amministrazione Digitale (CAD) <http://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=2005-05-16&atto.codiceRedazionale=005G0104>`__ e in altre norme di riferimento, nonché un insieme di basi di dati equiparabili a quelle di interesse nazionale.

.. note::
  Si definisce **base di dati di interesse nazionale** una fonte ufficiale, affidabile e autentica di informazioni che costituisce il fondamento per la costruzione di servizi pubblici e che è rilevante per lo svolgimento delle funzioni istituzionali delle pubbliche amministrazioni.

Nell'ambito del Codice dell'Amministrazione Digitale, l'articolo 60 comma 3 individua il seguente insieme di basi di dati di interesse nazionale:

  + Il **Repertorio nazionale dei dati territoriali (RNDT)**
  + L'**Anagrafe nazionale della popolazione residente (ANPR)**
  + La **Base dati nazionale sui contratti pubblici (BDNCP)**
  + Il **Casellario giudiziale**
  + Il **Registro imprese**
  + Gli **Archivi automatizzati in materia di immigrazione e di asilo**
  + L'**Anagrafe nazionale degli assistiti (ANA)**
  + L'**Anagrafe delle aziende agricole**

Altri articoli del CAD e altre normative di riferimento come il `decreto legge 18 ottobre 2012 n. 179 <http://www.gazzettaufficiale.it/eli/id/2012/12/18/12A13277/sg>`__ coordinato con la legge di conversione 17 dicembre 2012, n. 221, individua inoltre come basi dati di interesse nazionale:

  + L'**Archivio nazionale dei numeri civici e delle strade urbane (ANNCSU)**
  + L'**Indice della Pubblica Amministrazione (IPA)**
  + L'**Indice nazionale degli indirizzi di posta elettronica certificata di professionisti e imprese (INIPEC)**

A queste vanno aggiunte altre basi di dati che hanno una valenza equiparabile a quella delle basi dati di interesse nazionale:

  + Il **Pubblico Registro Automobilistico**
  + La **Base dati catastale** (Le amministrazioni titolari stanno attualmente valutando la proposta di inserire la base di dati tra le equiparabili a quelle di interesse nazionale)
  + L'**Anagrafe Tributaria** (Le amministrazioni titolari stanno attualmente valutando la proposta di inserire la base di dati tra le equiparabili a quelle di interesse nazionale)
  + Il **Catalogo dei dati delle Pubbliche Amministrazioni - dati.gov.it**
  + Il **Catalogo dei servizi pubbici ai cittadini e imprese - servizi.gov.it**
  + Il **Sistema Informativo Nazionale Federato delle Infrastrutture (SINFI)**

Scopo del documento
-------------------
.. note::
  Lo scopo del presente documento è quello di fornire una **scheda descrittiva** per ciascuna delle basi di dati sopra elencata.
  Le schede descrittive, **compilate dai titolari delle basi dati stesse**, forniscono sia informazioni generali, sia informazioni sulle modalità di fruizione e sui principali riferimenti tecnico-normativi delle basi di dati.
  Le informazioni di carattere generale sono riferibili ai metadati identificati nell'ambito del profilo di metadatazione nazionale per i dati `DCAT-AP_IT <https://linee-guida-cataloghi-dati-profilo-dcat-ap-it.readthedocs.io/it/latest/dcat-ap_it.html>`__.
